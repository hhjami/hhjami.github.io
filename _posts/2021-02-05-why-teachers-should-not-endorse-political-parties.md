---
layout: post
title: >-
  রাজনীতি ও শিক্ষকতা, এবং সরকার
published: false
---

আমাদের বিশ্ববিদ্যালয় এর শিক্ষকরা যে বিভিন্ন রাজনৈতিক দলের সমর্থন করেন সেটা আমি ব্যক্তিগত ভাবে অনেকদিনই পছন্দ করতাম না, ছাত্রাবস্থা থেকেই। কিন্তু অন্য অনেক ব্যাপারের মতই আসলে অপছন্দের পেছনে যুক্তিটি আমার নিজের কাছেও পরিষ্কার ছিল না। আরো হাস্যকর লাগত যখন দেখতাম তারা সরাসরি দলের নাম না নিয়ে নিজেদেরকে কোন রাজনৈতিক রং এর বাহক হিসাবে পরিচিত করছেন। নিজে শিক্ষক হবার পর থেকেও এই অপছন্দের কোন পরিবর্তন হয় নি, কিন্তু যুক্তির বিষয়টি আগের থেকে পরিষ্কার হয়েছে। তবে বলে রাখা ভাল, এখন আমি রাজনৈতিক রং এর বিপক্ষে নই। জোর দিয়ে বলতে গেলে, শিক্ষকদের রাজনৈতিক মতাদর্শ থাকা খুবই জরুরী। কিন্তু একটি মতাদর্শের বাইরে গিয়ে একটি দলের কর্মী হওয়ার চেষ্টা করার বিষয়টিই ক্ষতিকর। কারণ দলের তল্পিবাহক হওয়ার আকাংক্ষা আসলে যতটা না মতাদর্শের বাস্তবায়নের জন্য হয়, তার চেয়ে বেশি হয় ব্যক্তিগত স্বার্থ উদ্ধারের জন্য। কাজেই, যে কোন শিক্ষা প্রতিষ্টানের শিক্ষকদেরই রাজনৈতিক মতাদর্শের অনুশীলন করা উচিৎ, সমমনা মতাদর্শের শিক্ষকরা নিজেদেরকে রং বা প্রতীক বা নামের মাধ্যমে প্রকাশ করতে পারেন, কিন্তু কোনভাবেই একটি নির্দিষ্ট রাজনৈতিক দলের প্রচার, আনুগত্য বা সমর্থনে অংশগ্রহণ করা উচিৎ নয়।


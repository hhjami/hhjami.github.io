---
layout: post
title: অটোমেটেড জাজে সমস্যা সমাধান করার প্রয়োজনীতা
published: true
---
### (কেন প্রোগ্রামিং কন্টেস্ট ভাল না লাগলেও আপনার বিভিন্ন অনলাইন জাজে সমস্যা সমাধান করা উচিৎ)
অনেকদিন ধরে প্রোগ্রামিং কন্টেস্ট এর সমস্যা সমাধান এবং এর জাজিং এর সাথে থাকার কারনে এর ভাল এবং খারাপ দিকগুলো আমার কাছে বেশ পরিষ্কার বলে আমার মনে হয়। আমার ছাত্রদেরকে আমি সবসময়ই উৎসাহ দিই প্রোগ্রামিং কন্টেস্ট এর সমস্যা গুলো সমাধান করার। তবে আমার ধারণা বলার সময় অতি উৎসাহের কারনেই অনেকে হয়ত আমার কথাগুলোকে ভুল ভাবে নিতে পারে। আমার ছাত্রদেরকে আমি প্রায় প্রতি ক্লাসেই একবার করে এই কথাগুলো বলি। পরে যখন ক্লাসের রিভিউ নিই, তখন একবার এরকম কথা একজন বলেছিল যে আমি এই বিষয়টা নিয়ে অতিরিক্ত জোর দিই। এমন হতে পারে, অনেকেই ভাবে আমি সবাইকে প্রোগ্রামিং কন্টেস্ট করতে বলি। তবে সেটি কিন্তু ভুল। যদিও প্রোগ্রামিং কন্টেস্ট করার অনেকগুলো উপকার আছে, কিন্তু আমি সবাইকে প্রোগ্রামিং কন্টেস্ট করতে বলি না। আমি যেটা বলতে চাই তা হল, ***"সবার (বাংলাদেশী কম্পিউটার বিজ্ঞানের ছাত্র) উচিৎ বিভিন্ন অনলাইন জাজে যেসব সমস্যা আছে সেগুলো সমাধান করার জন্য প্রচুর পরিশ্রম করা"*** 

বিজ্ঞান এবং প্রযুক্তি সব ছাত্রের জন্য আসলে প্রব্লেম সল্ভিং এর স্কিল থাকা খুব গুরুত্বপূর্ণ। তবে আমি যেহেতু কম্পিউটার বিজ্ঞানের মানুষ, কাজেই এটা পূর্ণ আত্মবিশ্বাস দিয়ে বলতে পারি যে কম্পিউটার বিজ্ঞানের একজন ছাত্রের জন্য প্রব্লেম সল্ভিং স্কিল একদম অপরিহার্য। এবং এই কথাটি শুধু মাত্র যারা একাডেমিক বা রিসার্চ এর কাজ করবেন তারাই নয়, আজকের ইন্ডাস্ট্রিতেও এই স্কিল না থাকলে সামনে আগানো বেশ কঠিন। 

তবে এখানে প্রব্লেম সল্ভিং স্কিল বলতে কি বোঝানো হয় সেটা পরিষ্কার করা দরকার। দৈনন্দিন বিভিন্ন কাজে আমরা যেসব সমস্যার মুখোমুখি হই সেগুলোকে মডেল করতে পারার ক্ষমতাই আসলে প্রব্লেম সল্ভিং স্কিল। 
(to be continued)

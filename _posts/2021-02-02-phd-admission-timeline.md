---
layout: post
title: পিএইচডি আবেদনের ঘটনাধারা
published: true
---
পিএইচডি এর জন্য আবেদন এর সময় আসলে কি কি করতে হয় এই ব্যাপারে আমার নিজের অনেক ধোঁয়াশা ছিল। এই কারণে হয়ত কিছু ব্যাপারে পরিকল্পনা করতে গিয়েও ভুল হয়েছে। যদিও তখন অন্যদের সাথে কথা বলে এই বিষয়গুলো পরিষ্কার করার চেষ্টা করেছিলাম, কিন্তু লিখিত আকারে থাকলে হয়ত অনেকের সুবিধা হতে পারে। সেইজন্যই লিখে রাখা। 

- **১৫ সেপ্টেম্বর, ২০২০ঃ** টোফেল পরীক্ষার জন্য তারিখ নিয়েছি আমি আর মিথিলা। ২১ নভেম্বর পরীক্ষা।
- **১১ নভেম্বর, ২০২০ঃ** মিথিলার GRE পরীক্ষা দিল, বনানীর আমেরিকান এলামনাই এসোসিয়েশন এর সেন্টারে। মূল স্কোর সব সেদিনই দিয়ে দিয়েছে। শুধু এনালিটিক্যাল রাইটিং স্কোর দেয়নি। আমি ২০১৮ সালের অক্টোবর মাসে GRE দিয়েছিলাম। সেটা পাঁচ বছর ব্যবহার করা যাবে দেখে আমি আর পরীক্ষা দিই নাই। 
- **২১ নভেম্বর, ২০২০ঃ** আমি আর মিথিলা টোফেল পরীক্ষা দিলাম, বনানীর আমেরিকান এলামনাই এসোসিয়েশন এর সেন্টারে। ঐদিনই রিডিং আর লিসেনিং অংশের স্কোর দিয়ে দিয়েছে। এই পরীক্ষার আগেই ইউনিভার্সিটি অফ ম্যাসাচুসেটস এমহার্স্ট, নর্থ ক্যারোলিনা স্টেট ইউনিভার্সিটি, জর্জিয়া টেক এবং ইউনিভার্সিটি অফ সাউদার্ন ক্যালিফোর্নিয়া, এই চারটি ইউনিভার্সিটিতে স্কোর পাঠিয়েছি। 
- **২৭ নভেম্বর, ২০২০ঃ** আমাদের টোফেলের পুরো স্কোর আজকে দিয়েছে। 
- **২৮ নভেম্বর, ২০২০ঃ** ইউনিভার্সিটি অফ কলোরাডো বোল্ডার এবং ভার্জিনিয়া টেকে টোফেলের স্কোর পাঠালাম।
- **২৯ নভেম্বর, ২০২০ঃ** ইউনিভার্সিটি অফ ইলিনয় আর্বানা শ্যাম্পেন এবং ইউনিভার্সিটি অফ টেক্সাস অস্টিনে টোফেলের স্কোর পাঠালাম। 
- **৩০ নভেম্বর, ২০২০ঃ** ইউনিভার্সিটি অফ ক্যালিফোর্নিয়া আরভাইনে টোফেলের স্কোর পাঠালাম।
- **০২ ডিসেম্বর, ২০২০ঃ** রেনসেলার পলিটেকনিক ইন্সটিটিউট এ টোফেলের স্কোর পাঠালাম। ভার্জিনিয়া টেক, ইউনিভার্সিটি অফ ইলিনয় আর্বানা শ্যাম্পেন, ইউনিভার্সিটি অফ টেক্সাস অস্টিন, ইউনিভার্সিটি অফ সাউদার্ন ক্যালিফোর্নিয়া, ইউনিভার্সিটি অফ কলোরাডো বোল্ডার, ইউনিভার্সিটি অফ ক্যালিফোর্নিয়া আরভাইন, নর্থ ক্যারোলিনা স্টেট ইউনিভার্সিটি, জর্জিয়া টেক এ GRE স্কোর পাঠালাম। 
- **০৪ ডিসেম্বর, ২০২০ঃ** রেনসেলার পলিটেকনিক ইন্সটিটিউটে GRE স্কোর পাঠালাম। 
- **১৪ ডিসেম্বর, ২০২০ঃ** ইউনিভার্সিটি অফ ম্যাসাচুসেটস এমহার্স্ট, ইউনিভার্সিটি অফ ক্যালিফোর্নিয়া আরভাইন, ইউনিভার্সিটি অফ কলোরাডো বোল্ডারে এপ্লিকেশন জমা দিলাম।
- **১৫ ডিসেম্বর, ২০২০ঃ** নর্থ ক্যারোলিনা স্টেট ইউনিভার্সিটি, ইউনিভার্সিটি অফ সাউদার্ন ক্যালিফোর্নিয়া, জর্জিয়া টেক এবং ভার্জিনিয়া টেক এ এপ্লিকেশন জমা দিলাম।
- **২১ ডিসেম্বর, ২০২০ঃ** ইউনিভার্সিটি অফ ক্যালিফোর্নিয়া রিভারসাইড ও ইউনিভার্সিটি অফ ক্যালিফোর্নিয়া সান্টা ক্রুজ এ টোফেলের স্কোর পাঠালাম।
- **২৩ ডিসেম্বর, ২০২০ঃ** ইউনিভার্সিটি অফ ক্যালিফোর্নিয়া রিভারসাইডে GRE স্কোর পাঠালাম। 
- **২৪ ডিসেম্বর, ২০২০ঃ** ভার্জিনিয়া টেক থেকে লিফু হুয়াং ইন্টারভিউ নেওয়া আগ্রহ দেখিয়ে ইমেইল করেছেন। উনার নাম আমার SOP তে উল্লেখ করা হয়েছিল। 
- **৩০ ডিসেম্বর, ২০২০ঃ** ভার্জিনিয়া টেকের লিফ হুয়াং এর সাথে ইন্টারভিউ দিলাম। ইন্টারভিউ ভাল হয়েছে। মূলত উনি কি কাজ করেন সেটাই বলেছেন। সাথে আমি এখন পর্যন্ত কি কি কাজ করেছি তা জানতে চেয়েছেন। অবশ্য কেন আমি এতদিন পরে যাচ্ছি, এবং কেন আমি এসিস্টেন্ট প্রফেসর হিসাবে থাকার পরও পিএইচডি করতে চাচ্ছি নিয়ে সামান্য বিভ্রান্ত মনে হল। 
- **৩১ ডিসেম্বর, ২০২০ঃ** রেনসেলার পলিটেকনিক ইন্সটিটিউট এ এপ্লিকেশন জমা দিলাম।
- **০২ জানুয়ারী, ২০২১ঃ** ইউনিভার্সিটি অফ টেক্সাস ডালাস এবং স্টোনি ব্রুক ইউনিভার্সিটিতে টোফেলের স্কোর পাঠালাম।
- **০৫ জানুয়ারী, ২০২১ঃ** ইউনিভার্সিটি অফ ক্যালিফোর্নিয়া রিভারসাইডে এপ্লিকেশন জমা দিলাম।
- **০৬ জানুয়ারী, ২০২১ঃ** ইউনিভার্সিটি অফ ক্যালিফোর্নিয়া সান্টা ক্রুজ, ইউনিভার্সিটি অফ টেক্সাস ডালাস, স্টোনি ব্রুক ইউনিভার্সিটিতে GRE স্কোর পাঠালাম। 
- **১১ জানুয়ারী, ২০২১ঃ** ইউনিভার্সিটি অফ ক্যালিফোর্নিয়া সান্টা ক্রুজে এপ্লিকেশন জমা দিলাম।
- **১৩ জানুয়ারী, ২০২১ঃ** স্টোনি ব্রুক ইউনিভার্সিটিতে এপ্লিকেশন জমা দিলাম।
- **১৫ জানুয়ারী, ২০২১ঃ** ইউনিভার্সিটি অফ টেক্সাস ডালাসে এপ্লিকেশন জমা দিলাম।
- **১৬ জানুয়ারী, ২০২১ঃ** ইউনিভার্সিটি অফ ম্যাসাচুসেটস এমহার্স্ট এর ইউরি ব্রুন, মিথিলার ইন্টারভিউ নেওয়ার আগ্রহ প্রকাশ করে ইমেইল করেন। উনার কাজের সম্পর্কে জানানোর জন্য একটি ভিডিও ইমেইলে পাঠান। উনার নাম মিথিলা তার SOP তে উল্লেখ করেছিল। 
- **০১ ফেব্রুয়ারি, ২০২১ঃ** ইউনিভার্সিটি অফ ম্যারিল্যান্ড বাল্টিমোর কাউন্টিতে এপ্লিকেশন জমা দিলাম। এই ইউনিভার্সিটি তে GRE ও টোফেলের স্কোর পাঠাতে হয়নি। আনঅফিসিয়াল স্কোর দিয়েই কাজ হয়েছে। 
- **০২ ফেব্রুয়ারি, ২০২১ঃ** নর্থ ক্যারোলিনা স্টেট ইউনিভার্সিটি থেকে acceptance letter পেলাম। টিচিং এসিস্টেন্ট হিসাবে ফান্ডিং এর প্রস্তাব দিয়েছে। এপ্রিলের ১৫ তারিখের মধ্যে ভর্তি হব কিনা তা নিশ্চিত করতে হবে। 
- **০৩ ফেব্রুয়ারি, ২০২১ঃ** ইউনিভার্সিটি অফ ম্যাসাচুসেটস এমহার্স্ট এর আলেক্সান্দ্রা মেলিউ ইন্টারভিউ নেওয়ার জন্য আগ্রহ দেখিয়ে মেইল দিয়েছেন। 
- **০৩ ফেব্রুয়ারি, ২০২১ঃ** নর্থ ক্যারোলিনা স্টেট ইউনিভার্সিটি থেকে মিথিলা acceptance letter পেয়েছে, টিচিং এসিস্টেন্ট হিসাবে ফান্ডিং সহ। 
- **০৩ ফেব্রুয়ারি, ২০২১ঃ** ভার্জিনিয়া টেক থেকে rejection letter পেলাম। বেশ অবাক হয়েছি। লিফু হুয়াং এর সাথে ইন্টারভিউ ভাল হয়েছিল।  
- **০৪ ফেব্রুয়ারি, ২০২১ঃ** ইউনিভার্সিটি অফ ম্যাসাচুসেটস এমহার্স্ট এর আলেক্সান্দ্রা মেলিউ এর সাথে ইন্টারভিউ হল। খুবই পজিটিভ ছিল। উনি ডাটা ম্যানেজমেন্ট সিস্টেম নিয়ে কাজ করেন। কাজগুলো খুবই ইন্টারেস্টিং এবং উনাকে খুবই চমৎকার মনে হয়েছে। 
- **০৫ ফেব্রুয়ারি, ২০২১ঃ** নর্থ ক্যারোলিনা স্টেট ইউনিভার্সিটি থেকে ফেলোশিপ দিয়েছে প্রথম বছরের জন্য। ফেলোশিপের মোট পরিমান চার হাজার ডলার। 
- **০৬ ফেব্রুয়ারি, ২০২১ঃ** ইউনিভার্সিটি অফ ম্যাসাচুসেটস এমহার্স্টের ওয়েব সিস্টেমে আমার এডমিশন হয়েছে, এমন বার্তা দেখানো হচ্ছে। কিন্তু এখনো কোন ই মেইল আসেনি। ফান্ডিং নিয়েও কিছু বলা হয়নি।
- **০৯ ফেব্রুয়ারি, ২০২১ঃ** ইউনিভার্সিটি অফ কলোরাডো বোল্ডার থেকে তামারা সামনার ইন্টারভিউ এর আগ্রহ দেখিয়ে মেইল করেছেন। উনার নাম আমি SOP তে উল্লেখ করেছিলাম। উনি আমার আন্ডারগ্রাড সুপারভাইজর আরাফাত সুলতানের পিএইচডি সুপারভাইজর ছিলেন। ইউনিভার্সিটি অফ ম্যাসাচুসেটস এমহার্স্ট থেকে মেইল এসেছে। এডমিশন নিশ্চিত, ফান্ডিং দিয়েছে টিচিং এসিস্টেন্ট হিসাবে। 
- **১০ ফেব্রুয়ারি, ২০২১ঃ** ভার্জিনিয়া টেক থেকে মিথিলার এডমিশন নিশ্চিত করে মেইল এসেছে, ফান্ডিং দিয়েছে টিচিং এসিস্টেন্ট হিসাবে।
- **১১ ফেব্রুয়ারি, ২০২১ঃ** ইউনিভার্সিটি অফ কলোরাডো বোল্ডার থেকে তামারা সামনার ইন্টারভিউ নিলেন। তার একটি প্রজেক্টের ব্যাপারে বিস্তারিত জানালেন। আমার প্রজেক্টটি বেশ ভাল লেগেছে। 
- **১৩ ফেব্রুয়ারি, ২০২১ঃ** ইউনিভার্সিটি অফ ম্যারিল্যান্ড বাল্টিমোর কাউন্টি থেকে ক্যারেন চেন ইন্টারভিউ নিতে আগ্রহ জানিয়ে ইমেইল করেছেন। কিন্তু যেহেতু ইতিমধ্যেই দুইটি বিশ্ববিদ্যালয় থেকে ভর্তিপ্রস্তাব পেয়েছি, তাই তাকে মানা করে দিয়েছি। দুইজনেরই সময় নষ্ট করার কোন অর্থ হয় না। 
